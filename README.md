# The-Therapist

**פתח את המחשבה ורפא את הלבבות באמצעות כוחה של המילה**

## על המשחק
משחק זה הוא משחק תפקידים בו השחקן לוקח על עצמו תפקיד של פסיכולוג המטפל בחולים עם בעיות נפשיות שונות. המשחק משתמש במודל GPT כדי ליצור דמויות לטיפול ואת הדיאלוגים שלהן. השחקן חייב לעסוק במפגשים טיפוליים עם כל מטופל ולעזור לו להתגבר על הבעיות שלו כדי להתקדם במשחק.

**Platform:** PC

![_](https://github.com/Elon-and-Yosef-games-design/The-Therapist/blob/main/%D7%A6%D7%99%D7%9C%D7%95%D7%9D%20%D7%9E%D7%A1%D7%9A%202023-03-21%20124253.png)

---

## רכיבים רשמיים
### 1. שחקנים
היכנס לעולם הפסיכולוגיה ועזור לאחרים לשפר את הרגשתם באמצעות המילה הנכונה! בין אם אתה סטודנט לפסיכולוגיה או פשוט יש לך תשוקה לעזור לאחרים, המשחק שלנו מושלם בשבילך. אתה לא צריך להיות מקצוען כדי לשחק, רק נכונות לתת עצות ולפעול בדרך הנכונה. כנסול חוויה של שחקן יחיד שאין כמותה וגלו את ההנאות שבעזרה לאחרים באמצעות כוחה של הפסיכולוגיה.

### 2. יעד
יעד המשחק הוא לרפא את המטופלים מבעיותיהם השונות ולשפר את הרגשתם עד לסוף הטיפול.
כאשר השחקן יתן עצות למטופל המטופל יגיב לשחקן בהתאם לעולמו הפנימי. במידה והשחקן נתן עצה טובה הוא יתוגמל בתגובה חיובית של המטופל. בנוסף מדד הרגשות שלו בסוף הטיפול יעבור משלילי לחיובי יותר. אבל אם השחקן יתן עצות לא טובות או אף מזיקות הוא עלול לגרור תגובה שלילית של המטופל, להביא את מדד הרגש שלו לכיוון השלילי ואף לפעמים לגרום למטופל להגיע למפגש הבא עם מדד רגשות שלילי אף יותר, עקב העצות הרעות שהשחקן נתן. ולהרחיק את השחקן משחרורו של המטופל מסדרת הטיפולים.

### 3. תהליכים
בתחילת המשחק השחקן ישב מול דמות רובוטית שתציג את עצמה בתור היועצת לפסיכולוג. היא תנחה את השחקן לכתוב\או לדבר ובכך היא מראה לו כיצד מפעילים את המשחק.
יתחיל סשן ראשון ומטופל ראשון יכנס. הרובוט יציע לשחקן מספר דברים לכתוב למטופל ויניע אותו לפעולה. הרובוט יציע לשחקן גם כן גישות פסיכולוגיות שונות ויציע לו אבחון למטופל.
לאחר מכן יפנה הרובוט את השחקן לשעות ויאמר לו כי כל סשן קצוב בזמן שאח"כ אפשר להגדיר. לאחר סיום הטיפול הרובוט יציג לשחקן את מערכת הניקוד, 
יציג לו את רשימת הרגשות והניקוד שלהם, את ניקוד ההרגשה הכללית, ואת משוב הטיפול לשחקן.

בשאר מהלך המשחק, השחקן יבחר דמויות שיוגרלו לו על ידי המודל ואיתם הוא יבצע סשן טיפולים. השחקן יוכל לבחור בכל פעם 5 דמויות לטפל בהן. 
בכל סשן יהיה שעון שירוץ לאחור כמו בטיפול רגיל. לאחר שהסתיים הסשן יעבור השחקן לדמות הבאה וכך הלאה הוא יטפל במפגשים שונים ב5 הדמויות שבחר.
השחקן ידבר עם המטופל, ינסה להבין מה הבעיה של הדמות, וכיצד הוא יכול לעזור לו בדגש על שיטות מקצועיות.

תהליך הסיום מתחלק ל2. תהליך סיום הסשן, בו השחקן מקבל מהמשחק ניקוד לגבי ממוצע הרגשות של הדמות, האם היא יצאה עם הרגשה חיובית, שלילית או נייטרלית.
וגם כן הוא מקבל משוב וסיכום של הטיפול ובפרט כיצד התנהג השחקן, באיזה כלים הוא השתמש. 
תהליך סיום נוסף הוא סיום הטיפולים. אם הדמות תהיה במדד רגשי חיובי במשך כמה טיפולים הסיכוי שהיא תרצה לסיים את הטיפול תהייה גבוה יותר. ואז יקבל השחקן מכתב
חיובי מהדמות על כך שהיא מודה לשחקן על הסיוע. לעומת זאת אם הדמות תהיה ברגש שלילי מידיי לאורך זמן היא לא תגיע יותר לטיפולים ותשאיר מכתב זועם או מתוסכל, תלוי ברגש השלילי הדומיננטי שלה.
ואז תפנה הדמות מקום לעוד מטופל שהשחקן יוכל לבחור.

תהליך הכתיבה/הדיבור יחסית פשוט, אולם מה שיותר מאתגר הוא שיטות הטיפול. במהלך המשחק המשחק יציע לשחקן גישות שונות ומקצועיות לטיפול במטופל והשחקן יוכל לבחור האם לקחת עצות אלו או לא.

### 4.חוקים

כל סשן יקח זמן קצוב אותו אפשר להגדיר בתחילת המשחק. בתום הזמן יוכל השחקן להוסיף קלט אחרון ואז יעזוב המטופל את הסשן.
על השחקן לדובב את הדמות למצא פתרונות טובים וחיוביים ולגרום למדד הרגש להיות חיובי כמה שיותר, ובמשך כמה שיותר סשנים.
בגלל שאנחנו מתעסקים עם מודל עיבוד שפה, שמאומן על המון שיחות ופרוטוקולים אז מה שהשחקן יגיד יגרור תגובות בהתאם עם אופי רגשי מסויים.
אם השחקן השתמש בשיטות טובות, המודל יפלוט, ברוב הפעמים, תגובות בעלות אופי חיובי שיעלו את מדד הרגש של הדמות.
לעומת זאת אם השחקן יתן עצות לא טובות, הוא לא יצליח לחלץ מהדמות תגובות חיוביות ואולי אפילו יגרור תגובות בעלות אופי שלילי שיגרמו
למדד הרגש לרדת ולהיות שלילי. אם המדד יהיה שלילי לאורך זמן הדמות תעזוב את הטיפול.

ישנו את סשן ההתלמדות בו היועץ מסביר את מהלך המשחק וכיצד על השחקן להתמודד עם המטופל.
במהלך המשחק באופן רנדומאלי יהיה חיווי של היועץ והשחקן יוכל ללחוץ על היועץ ולשמוע לעצתו.
היועץ, שגם הוא מודל עיבוד טקסט, ינתח במשך כל הטיפול את הדיאלוג ובזמנים מסויימים יציע לשחקן
דרכי פעולה מקצועיים כיצד לטפל בדמות.

### 5. משאבים

המשאב העיקרי של השחקן הוא הרגשות של המטופל.
ככל שהמטופל יהיה עם מדד חיובי יותר ככה הוא יגיב טוב יותר לטיפול ויתפתח רגשית.
אחרת הוא יגיב לא טוב, באנטי ואף יהיה חצוף או אובדני כלפי המטפל.

כאמור המשחק מבוסס על מודל עיבוד שפה, ולכן הדברים שהשחקן אומר יובילו לתגובות שונות
אצל הדמות. אם השחקן יתבסס על עצות נכונות ושיטות טיפול מקובלות כמו שיוצעו לו במהלך המשחק
מדד הרגש של הדמות תהיה חיובית וכך יוכל להשיג השחקן יותר תגובות חיוביות מהמטופל.

מבחינת הנדירות, זה תלוי מאוד באופן שבו מדבר המטפל וברמת הרגש של המטופל. כי אם המטופל יגיע 
מראש עם מדד רגשי שלילי מאוד יהיה לו קשה להגיב באופן חיובי לשחקן. אמנם יהיה אפשר להוציא מהמטופל
תגובות חיוביות, מאחר ומדובר במודל עיבוד שפה שנותן תגובה מתאימה סטטיסטית אבל בגלל הניקוד השלילי 
הגבוה המודל נוטה יותר להציג תגובות שליליות מה שימשיך להוריד את מדד הרגש לכיוון השלילי.

המשחק הוא כמה שיותר מציאותי, ולכן במהלך סשן אין יכולת לשחקן לדעת בברור מה מדד הרגש של הדמות,
וזה למעשה כל האתגר. אולם בסוף הסשן יקבל השחקן חיווי וויזואלי של מדד הרגש, בנוסף למשוב של המודל על הטיפול.
באופן זה יוכל לדעת השחקן עם כמה ניקוד רגש תתחיל הדמות בסשן הבא. 

### 6.עימותים

אחד המכשולים שקיימים הוא זמן, אמנם אפשר להגדיר את זמן הטיפול אבל לצורך אתגר ניתן לצמצם את הזמן.
עוד עימות הוא בין השחקן למטופל. בהתאם לניקוד מדד הרגש שלו הוא יהיה יותר מאתגר או פחות מאתגר.

### 7.גבולות

מבחינה פיזית הגבול הוא רק הכורסא בחדר הטיפולים. חוץ מלכתוב למטופל השחקן לא יכול לעשות שום דבר אחר.
אולם מבחינת השיח, אין ממש גבול. הכל תלוי במודל.

### 8.תוצאות

ישנן שתי תוצאות אפשריות. האחת המטופל עוזב בנסיבות משמחות והשחקן מקבל ממנו פידבק חיובי בצורה של מכתב תודה.
האחרת המטופל עוזב בגלל החמרה במצבו הנפשי , השחקן יקבל במצב זה מכתב תלונה על אופן הטיפול שלו.
התוצאה תלוי בחלקה במזל, מאחר ואנו מתעסקים עם מודל עיבוד שפה כך שלא תמיד נקבל את התגובה הצפויה.
אבל בגלל גודלו של המודל וכמות ההתכתבויות שהוא מכיל הכישרון להפעיל מניפולציות, באופן חיובי כמובן על המטופל
כדי לגרום לו לשפר את המצב ישפיעו גם כן על התוצאה.

---

## סקר שוק


כתבתי שאילתה בגוגל שהולכת כך:
there is a game where you play as a psychologist
![](https://cdn.cloudflare.steamstatic.com/steam/apps/1077470/ss_927a0712f720889b59e6bca9a34254654630c9f4.600x338.jpg?t=1620095092)
![](https://cdn.cloudflare.steamstatic.com/steam/apps/1077470/ss_78b196113229bcdab1f826303afbc12ecf5ce0ec.600x338.jpg?t=1620095092)

מבין התוצאות שקיבלתי נתקלתי במשחק Syntherapy
משחק שהוא יותר עלילתי ובו אתה משחק פסיכולוגית שמטפלת ברובוט שבנו באוניברסיטה כלשהי ומסתבר שהוא התחיל לפתח רגשות.
 בניגוד למשחק שלי המשחק הזה מכיל דיאלוגים כתובים מראש לבחירה בעוד והתהליך שאני מציע הוא שונה בתכלית והוא הקלדה של טקסט או דיבור של ממש למטופל.
בנוסף גם המשחק יותר עלילתי תחקירי, לעומת המשחק שלי שהוא יותר לימודי.
המטרה של המשחק היא גם שונה. במשחק שלנו המטרה היא להבין מה הבעיה של הדמות ולהעניק לה טיפול, לעומת המטרה של המשחק הנ"ל שמטרתו להתקדם בעלילה ולהבין כיצד הרובוט עובד ומה הבעיה שלו.

שאילתה נוספת שהכנסתי לגוגל היא 
Psycho Simulator


והיא הביאה לי את המשחקים,

#### [Psychiatrist Simulator](https://store.steampowered.com/app/791590/Psychiatrist_Simulator/)

![](https://cdn.cloudflare.steamstatic.com/steam/apps/791590/ss_167fe4018a60126be13bb3989151eed820b36d21.600x338.jpg?t=1676640704)

המשחק דיי קרוב לרעיון שלי, המטרה היא אותה מטרה אולם התהליך הוא אחר. במשחק שאנו מציעים על השחקן לכתוב או לדבר, לעומת בחירה מתוך מספר אפשרויות.
בנוסף התוצאות שמתקבלות במשחק הזה הן ידועות מראש מבחינת מתשובות שהמטופל יציע, לעומת התגובות במשחק שלנו שיתקבלו ממודל חיזוי טקסט.
לדעתי שחקנים יעדיפו את המשחק שלי מאחר והוא יותר פתוח ולא צפוי, ומצד שני יכול לתת מקרים שאנו המפתחים לא חשבנו עליהם.

#### [Psycho Simulator](https://store.steampowered.com/app/1244620/Psycho_Simulator/)

![](https://cdn.cloudflare.steamstatic.com/steam/apps/1244620/ss_790484d60bcbb54bb7b07d9743bd9a70717017b6.600x338.jpg?t=1678901729)

המשחק המדובר עוד לא יצא אבל ממה שכתוב עליו באתר steam המשחק מדמה סביבה של בית חולים לחולי נפש. ובו בתור פסיכיאטר אתה צריך להתמודד אם המטופלים.
הגבולות של המשחק הזה שונים, לפי הסרטונים והתמונות נראה שאפשר להסתובב בבית החולים, לעומת המשחק שאנו מציעים בו אי אפשר להסתובב, גם לא בחדר.
התהליך של המשחק הוא גם שונה, לפי תמונות נראה שיש דיאלוג רב ברירתי לעומת כתיבה או דיבור של השחקן.
גם המטרה שונה, במשחק זה המטרה היא לדמות חיים של פסיכיאטר בבית חולים, בו יש קבוצות טיפול וחיים עם המטופלים וכו'. לעומת המשחק שאנו מציעים שהוא פגישות של השחקן עם מטופלים אחד על אחד ושיח על הבעיות של המטופל.
אמנם המשחק לא יצא ואין גם גיימפליי לראות איך הוא אבל אני מניח שהמשחק שאנו מציעים הוא יותר לא צפוי ממה שהמשחק הזה מציע וזאת בגלל השימוש בבינה מלאכותית לצורך תגובות הדמויות והגדרתם.
