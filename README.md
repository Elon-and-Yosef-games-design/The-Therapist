# The-Therapist

**פתח את המחשבה ורפא את הלבבות באמצעות כוחה של המילה**

## על המשחק
משחק זה הוא משחק תפקידים בו השחקן לוקח על עצמו תפקיד של פסיכולוג המטפל בחולים עם בעיות נפשיות שונות. המשחק משתמש במודל GPT כדי ליצור דמויות לטיפול ואת הדיאלוגים שלהן. השחקן חייב לעסוק במפגשים טיפוליים עם כל מטופל ולעזור לו להתגבר על הבעיות שלו כדי להתקדם במשחק.

**Platform:** PC

![  ](https://wp.technologyreview.com/wp-content/uploads/2021/11/Unknown-2.jpeg)

---

## רכיבים רשמיים
### 1. שחקנים
היכנס לעולם הפסיכולוגיה ועזור לאחרים לשפר את הרגשתם באמצעות המילה הנכונה! בין אם אתה סטודנט לפסיכולוגיה או פשוט יש לך תשוקה לעזור לאחרים, המשחק שלנו מושלם בשבילך. אתה לא צריך להיות מקצוען כדי לשחק, רק נכונות לתת עצות ולפעול בדרך הנכונה. כנסול חוויה של שחקן יחיד שאין כמותה וגלו את ההנאות שבעזרה לאחרים באמצעות כוחה של הפסיכולוגיה.

### 2. יעד
יעד המשחק הוא לרפא את המטופלים מבעיותיהם השונות ולשפר את הרגשתם עד לסוף הטיפול.
כאשר השחקן יתן עצות למטופל המטופל יגיב לשחקן בהתאם לעולמו הפנימי. במידה והשחקן נתן עצה טובה הוא יתוגמל בתגובה חיובית של המטופל. בנוסף מדד הרגשות שלו בסוף הטיפול יעבור משלילי לחיובי יותר. אבל אם השחקן יתן עצות לא טובות או אף מזיקות הוא עלול לגרור תגובה שלילית של המטופל, להביא את מדד הרגש שלו לכיוון השלילי ואף לפעמים לגרום למטופל להגיע למפגש הבא עם מדד רגשות שלילי אף יותר, עקב העצות הרעות שהשחקן נתן. ולהרחיק את השחקן משחרורו של המטופל מסדרת הטיפולים.

### 3. תהליכים
בתחילת המשחק השחקן ישב מול רובוט שינחה אותו כיצד לדבר באופן בסיסי עם מטופל. הוא ינחה אותו לכתוב (או להגיד) למטופל מה  שעולה במוחו והמטופל יגיב. מטופל ראשון יכנס ויספר לשחקן על הבעיה שלו. השחקן ינהל את הטיפול. תוך כדי המשחק יפנה את תשומת ליבו של השחקן למילים שהדמות אמרה ולרגש שהיא הביעה ויציע לשחקן לומר לדמות משפטים או רעיונות בתחום הפסיכולוגיה המקצועית שישפרו את מצבו של המטופל. המשחק יפנה את תשומת ליבו של השחקן לשעון שרץ. הסשן הראשון יהיה קצר ומטרתו להסביר לשחקן מה הוא צריך לעשות ולהציע לו לפעמים לקבל את העצות המקצועיות שהמשחק מציע.

לאחר סשן ההדרכה תעבד המכונה כמה דמויות עם פרופילים שונים אותם השחקן יוכל לבחור כדי לטפל בהם לפי רמת הקושי שלדעתו תהיה על פי הבעיות שלהם.
במהלך המשחק יוקצו לשחקן זמן שהוא יבחר מראש (מומלץ 25 דקות) כיאה לפגישת יעוץ פסיכולוגי שאינה אמיתית. בכל סשן השחקן יניע את הדמות לספר על בעיותיה והשחקן יצטרך למצא לה פתרון. השחקן בכל המשחק כותב (או מדבר, תלוי בשלב הפיתוח של המשחק) ויקרא (או יאזין) לתגובת הדמות.

בתהליך הסיום השעון יצלצל, השחקן יפרד מהדמות על ידי קלט אחרון שהוא יוכל להכניס ואז המשחק יחשב את כמות העצות למול התגובות של הדמות ויחשב את ממוצע הרגשות של הדמות ויתן לשחקן משוב בצורת ניקוד ומלל קצר על הסשן. בהמשך יוכל השחקן להיפגש שוב עם המטופל ולראות כיצד הוא התקדם מאז הטיפול האחרון.

תהליך הכתיבה/הדיבור יחסית פשוט, אולם מה שיותר מאתגר הוא שיטות הטיפול. במהלך המשחק המשחק יציע לשחקן גישות שונות ומקצועיות לטיפול במטופל והשחקן יוכל לבחור האם לקחת עצות אלו או לא.


